wmALm Ems'rom 385. 517

385. 'Amatam ΙΙ archiepiscopus cotoniensis wibaldum, hostilia
pacm, consolatur. Addit de castri Seynensis obsidione.

ᾖ· (M. 361.)

U(uibaldo) dilecto fratri suo venerabili sanctae Corbeiensis 1152

aecclesiae abbati A(rnoldus) Dei gratia si quid est Coloniensium
humilis minister salutem cum intima dilectione et obsequium.

Etsi familiaritatis nostrae bene inchoatae bene deinceps
conservatae series verbis exprimi non possit, paucis tamen de
ipsa loqui et eius recordatione frui adeo suave est, ut sensu qui-
dem intelligi possit set in sermone experimentum non habeat.
Cum igitur omnibus adversitatibus vestris ex debito compatiar,
maxime tamen et iustius doleo id, quod, cum ad synodum nostram
veneratis ¹, invasionem iniquorum² passus estis. Quicquid igitur
super his honori vestro convenire videbitur, libenter prosequar,
quousque satisfactio digna offeratur.

Nunc autem, ne status noster vos lateat, sciatis, quod in
obsidione castri Seyne positi sumus, exitum rei adhuc ignorantes,
et mentem domni Treverensis³ quasi in pendulo reputantes.
Multa tamen tam timenda quam speranda auribus nostris alla-
buntur3 set karitas foras mittit timorem⁴‚ spes autem non con-
fundit⁶. Noscat Deus, qui scrutator omnium est, quod non pro
privato odio, set pro iusticia et curae pastoralis debito viola-
tores pacis persequar. Necesse enim est, ut, quia terra diu com-
mota et conturbata est, sanentur eius contritiones. Nunc
autem, quia omnes inimici pacis inimici mihi facti sunt, obse-
cro, orationes ab aecclesia vestra pro peccatis meis fieri, ut, sine
quo nichil est validum, eius adiutorio possim subsistere. Valete.
Si quid aliud nobis occurrerit, vos non latebit.

1. die 29 Iunii. V. ep. 381 supra p. 512. 2. Folcwini et widekindi.
V. ep. 384 supra p. 516. 3. Hillini archiepiscopi, quem ad curiam Ra—
tisbonensem die 29 Iunii celebratam ex Italia reversum esse, retulit Otto
Frising. in Vit. Frid. L. 11. c. 6. 4. 1 Ioh. 4, 18. 5. Rom. 5, 5.

 

Iul.

