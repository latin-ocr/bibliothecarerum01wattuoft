wmALm EPISTOLA 34. 113

sibi in abbatem quendam Heinricum, eiusdem ecclesiae prepo- 1147
situm. Quo non longo post tempore defuncto, tota Corbeiensis Hm
aecclesia, spirituali patre orbata, pari voto et unanimi consensu
elegit sibi in patrem et pastorem animarum Wiboldum Stabu-
lensem abbatem, quatinus per ipsius industriam et nostrum ad-
iutorium nobilis illa ecclesia, quae plurimum a sua magnitudine
per neglegentiam precedentium abbatum deciderat, Dei preeunte
misericordia aliquatenus reformaretur. Et quoniam predictus
fidelis noster Stabulensis abbas, cum hec de ipso fierent, non
solum absens set etiam longe remotus erat, nos 'eum auctoritate
regia diu renitentem ac reclamantem evocavimus, et ad peticio-
nem totius aecclesiae Corbeiensis onus, ad quod vocabatur, omnino
invitum subire coegimus, quatinus in Corbeiensi monasterio et
divini⁴ cultus religio per ipsum reformetur et debitum regni ser-
vicium ad defensionem sanctae Dei ecclesiae exinde paratius et
auctius exhibeatur. Erant in propinquo duae abbatiolae femi-
narum, quae nullum regno et nobis vel in milicia vel in alio
servicio prebebant supplementumffquae loca⁶ adeo inordinata et
confusa erant, ut de conversatione et moribus habitantium me-
lius sit silere quam loqui. Multiplici ergo exhortatione vestra
super talibus locis corrigendis diu admoniti, contulimus ad aec-
clesiam Corbeiensem iure proprietario eadem duo loca, videlicet
Keminade et Visbike, ut et divina religio inibi reformetur et
Corbeiensis abbatia in temporibus huius abbatis honore et d'rvi-
ciis per nos augeatur. Super quo sinceritatem vestram, de qua
plurimum confidimus, attente monendo rogamus, ut quod eidem
abbati et Corbeiensi monasterio de duabus prefatis cellis legitima
donatione per precepti paginam confirmavimus, vos vestri privi-
legii scripto roborare non abnuatis, et abbati in suis oportunita-
tibus benignam exauditionis aurem inclinetis. Dignum siquidem
est, ut quos nos in gratia nostra clementiore vinculo recipimus,
vos propicia benivolentia dilectionis ulnis amplectamini, et quos
⁴ vos¹² e converso fovere et protegere disponitis, nos contra omnes
incursus defensare⁰ studeamus et honorare condigne debeamus.

a. loca addidi. b. vos addidi. c· defesare c.

 

Jnni. Bibliotheca 1. 8

