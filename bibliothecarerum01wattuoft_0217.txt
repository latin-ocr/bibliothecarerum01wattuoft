wrssALm EPISTOLA 125. 199

Grata nobis valde est et iocunda ea rerum oportunitas, que 1148
nobis facultatem subministrat, ut vestrae universitati scribere
immo vero tanquam cum presentibus colloqui et affectum de-
promere valeamus3 et ea nobis materia illustrior est et acceptior,
que, deterso animi nostri angore, serenum quiddam atque‚Å¥ tran-
quillum menti nostrae copiosius infundit. Quod utique uberiore
gratia totiens fit, quotiens statum vestrum tam in personis quam
in rebus absque ullius iacturae graviori detrimento procedere
intelligimus. Consuetam circa nos animorum vestrorum sinceri-
tatem et cottidianis incrementis sese transcendentem benivolen-
tiam in litterarum vestrarum tenore accepimus Et licet tantis
laudum preconiis iudicemur indigni et nostra merita circa aec-
clesiae vestrae augmenta et utilitatem nequaquam recognoscere
presumamus, tamen divinae gratiae, cui totum quod sumus as-
scribimuS, toto cordis affectu et vocis ministerio gratias referre
non cessamus, quod mentis vestrae desiderium erga personae
nostrae licet vilis et exiguae amorem habundantius accendit, nec
ex diuturnitate fastidium neque ex assiduitate contemptus ne-
que ex occasione novitas in vestrum collegium subintravit, set
propensiore karitatis vinculo et vosmet ipsos invicem et nos,
omnes et singuli, et honorando diligitis et diligendo honoratis.
In quo sanctissimae unitatis glutino solidius coniuncti, et ad-
versa mundi huius, que vos et vestra crebris et validissimis icti-
bus quatiunt, fortiter toleratis et, incommodis rerum defectibus
indesinenter molestati, augere tamen et provehere domus Dei
decorem non cessatis. Quodsi inter vos aliquis discordiae nevus
appareret et vos aliqua novitatum ambitiosa macula sordidaret,
non dicimus crescere, set ne stare quidem possetis. Ceterum
quod de utilitate communi nostrum consilium et mandatum ex-
pectastis, non arbitramur factum esse ex diffidentia impetrandi
set potius ex alacritate obediendi. Siquidem animus noster iam
a longo tempore vobis est notissimus, quod promta et facili vo-
luntate, quicquid a laicis extorquere potuimus, vestris et pau-
perum usibus, habito pre oculis divini respectu iudicii, coapta-
vimus. Confidentes igitur de protectione divina et de nostrae

