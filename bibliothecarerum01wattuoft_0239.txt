wmALm EPISTOLA 138. 221

Quibus auditis, fratres rogabant tamen, quod abbatem, quem §2385
cum ipsis paululum reliqueramus, detinentes a cognitione hujus '
verbi subduceremus, donec, capitolii edem communiter ingressi,
super ipsius persona eligenda cunctorum assensum requirerent.
Introierunt illi, nos remansimus et, assumpto abbate seorsum,
quid Fuldenses fratres nobiscum egissent, ei annuntiavimus. Du-
bitantem et querentem super hoc consilium nostrum ad cor suum
et conscientiam remisimus Et cum se consentire nullatenus as-
sereret, suggessimus ei, ut sicut nos ita et ipse ab eis recederet,
ne opus, quod illi nobis absentibus et dissuadentibus faciebant, ad
nostrum consensum spectare videretur. Ille abiit, nos in mensa,
refecturi corpora nostra, consedimus. Post coenam salutavimus
abbatem, salutavimus et fratres Fuldenses, significantes eis, quod
facto mane vellemus discedere. Precabantur fratres, ut manere
vellemus, quoniam quidem ipsi abbatem elegissent, set dilatio
a laicis usque in crastinum esset interposita, ut eorum electioni
consentirent. Nos vero peticioni eorum nequaquam adquiescentes,
summo diluculo recessimus. Nov· 6

Haec sunt, karissime pater, que Fuldae presentes cognovi-
mus. Que vero post exitum nostrum acta sint, ex litteris, quas
quidam frater Fuldensis nobis, non in membrana scriptas set
in tabella ¹, transmisit, cognoscere poteritis3 quas ad vestrae san-
ctitatis pedes transcriptas direximus ². Enim vero apud vos est
manna, apud vos virga, apud vos canonum dispensatio, apud
vos decretorum interpretatio, apud vos regulae moderatio, apud
vos vinum, apud vos oleum, novit dextera vestra

Parcere subiectis et debellare superbos ³.
Cuncta discretioni vestrae per ordinem intimare studuimus, ut
pura et perspicax anima vestra, cui discretio spirituum a Deo
collata est, plura legendo intelligat quam nos videndo et agendo.
Sicubi, armante pietatis zelo, decreta vestra et iussiones insi-
pienter defendimus et quasi coelum sustinere humeris temptavi-
mus, etsi effectus⁸ laudem non meretur, devotio tamen veniam

a vestra elementia impetrabit.
a. effectus c.
1. cerata. 2. V. eam quae sequitur epistolam. 3. Virg. Aen. 6, 853.

 

