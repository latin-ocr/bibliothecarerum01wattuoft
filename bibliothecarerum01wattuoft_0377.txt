wmALm EPISTOLA 239. 359

utique sanctissimorum ac sapientissimorum, instituta et iura ser· 1150
vantes, illas personas diligere ac sublimare curemus, que a ve-
strae sanctitatis misericordia in sacrosanctae matris nostrae Ro-
manae ecclesiae gremio benignius confoventur, sicut vestra be-
nignitas eos, quos nostra clementia propensiori bonitate evehere
dignatur, honorare et amplificare sollicita est. Et quoniam non
inchoasse set perfecisse virtutis est, excellentiam vestram intime
rogando monemus, quatinus eadem benedicta et larga dextera
vestra, que in predicta persona gratiae et honoris bona funda-
menta iecit, edificare ad perfectum non abnuat; videlicet, si Colo-
niensis ¹ misericordiam vestram obtinuerit et officii sui plenitu-
dinem recuperaverit, non noceat preposito, quod a vestra manu
tanquam a beati Petri manu investitus et promotus est.
Ceterum quia vestra discretio, sicut nobis scripsistis, sacro-
rum canonum et sanctae Romanae aecclesiae sanctionibus con-
traire non potest nec debet, nos de talibus statuendis et firmandis
vestram nolumus sollicitare prudentiam. Set tamen, quod firmari
non debet, tolerari potest3 ut de dispensationis temperamento
fructus multiplicetur in recompensationis incremento. Hoc propter-
ea dicimus, quod incongruum esse credimus, ut aliquis in aecclesia
Dei circa hanc personam, quam vos sublimastis, rigorem cano-
num quasi vestigia vestra sequendo teneat, in aliis vero perso-
nis, quas vos ignoratis, pro arbitrio suo remittat. Si ergo aliqua
aecclesia pari voto et unanimi assensu eundem virum, ut auferat
obprobrium eius, apprehendere voluerit, tanto debebit circa ipsum
gratia dispensantis 0880 inclinatior, quanto cercius cognoscitur
vestrae sanctitati pro nostrae dilectionis interventu esse acceptior.
Ceterum, sicut proxime sublimitatem vestram intime roga-
vimus ², quatinus quendam liberum hominem nostrum Ottonem,
qui apud vestram discretionem infamatus est, quod cuiusdam clerici
Virzeburgensis, Counradi videlicet, nasum truncaverit, ab excom-
municatione, qua pro hoc innodatus est, absolvi faceretis, quoniam,
ab eodem clerico super eadem re in nostra curia pulsatus, iudicio
gentis sue et curie nostre, quod innocens esset, iuramento com-

1. archiepiscopus Arnoldus 1. · 2. v. ep. 231 supra p. 351.

