wmALDI EPISTOLA 167. 281

Set ne forte reprehendere et arguere incipias, me monachum 1149

et iam canescere incipientem talia vel lectitare vel cogitare, scias,
quod ego haec castra ingredior non tanquam desertor et trans-
fuga, set sicut explorator¹ et spoliorum cupidus, si forte Madia-
niten rapere possim, quam pilis erasis et unguibus desectis lc-
gitimo mihi valeam copulare matrimonio ².

Set veniam ad nostros, quorum ingenia et studia mirari et
laudare possumus, equare et imitari non possumus: Cyprianus
martyr et pontifex, Lactantius, Hylarius Pictaviensis, Ambrosius
Mediolanensis, Ieronimus¹¹ Effrateus, Augustinus Ypponensish, Leo
Magnus urbis Romanae episcopus et alii quam plures precipui
et clari viri, ingenio facili copioso suavi et, quae sermonis
maxima est virtuS, aperto, ut discernere non queas, utrumne
ornatiores in eloquendo an feliciores in explicando an potentiores
in persuadendo fuerint.

Hii tamen cum in una et eadem fidei catholicae regula
formati fuerint, quaedam scripserunt non solum diversa set
etiam repugnantia. Sicut Lactancius qui, Iudaicam secutus no-
vitatem, mille annorum fabulam introduxit, in quibus post re-
surrectionem ait Dominum in carne cum sanctis regnaturum.
Cyprianus contraria sentit de rebaptizandis his, qui baptizati
sunt ab hereticis3 set errorem suum sanguine expiavit. Ambro—
sius et Ieronimus ⁸ de digamia sacerdotum opposita loquuntur,
et suam quisque sententiam fortissima et tanquam insolubili
scripturarum auctoritate tuetur. Augustinus et Ieronimus de eo,
quod Paulus Petro in faciem restitit, variis et dissonantibus
scriptis longa contentione dissenserunt. Non ergo mirum, si
philosophi⁶ gentium, doctrina litterarum mirabiles cogitando ac
disputando veritatis inquisitores set tamen inveniendi effectum
minime assequentes, inter se et contra se discordaverunt, si
phisici contra logicos et logici contra ethicos digladiati sunt.
Set in phisicis ac logicis disceptationibus et contrarietatibus venia
concedi poterat, quia, sive aliquid dicebant, nichil proderant3

a. Ierominus c. b. Ypponenssis c. c. philophi c.

1. Of. Senecae ep. I. 2, 4. 2. Cf. Deuter. 21, 12. 13.

