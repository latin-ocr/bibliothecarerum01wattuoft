wmALm Ems'rom 16⁷. 27 7

nam yronia, et quicquid intorte vel oblique dicitur, laudatio non 1149
’ est, Originem suam a fonte amoris laudatio habet3 inde est,
quod etiam viciis amicorum plerumque delectamur. Discipuli
magistrorum sentencias tuentur, non quia verae sunt, set quod
auctores amant3 scola adversus scolam debachatur, odio vel
amore magistrorum3 et clamore defendunt, quod ratione non
possunt. *Beatus Augustinus dicit: Qui nos diliqunt, querunt,
quae bona de nobis laudent3 qui nos non diliqunt, querunt, quae
mala de nobis loquantur. Ita verum est, quod probatio dilectio-
nis exhibitio est operis3 est enim laudatio quoddam opus. Non
· igitur, quia a te sum laudatus, presertim in re falsa, quoniam
laudis tuae titulos in me nec sentio nec recognosco, rescribere
indoli tuae temptavi3 set, ut dilectionem fortius inflammarem et
studia in te accenderem, furatus sum publicis actionibus noctur-
nas horas, in quibus tibi responderem. Contra morem meum
facio, ut singulari numero loquar, qui cum monachis nostris
pluraliter dicere consuevimus ¹; set scribo scolastico et philoso-
phiae vias ingredienti, qui de ipsis studiorum suorum penetralibus
laudationis meac ornamenta depromsit.

Set quid loquar vel quid ammonebo, cum dici nichil possit,
quin iam dictum siet? Negat Cicero, si duplicetur sibi etas,
habiturum se tempus, quo legat liricos, eodem loco dialecticos.
Putas fortassis dictum, quia vir gravis et serius et philosophiae
disciplinis explanandis deditus haec tamquam levia et inepta
proiecerit. Set libri eius non solum sententiis set et verbis
ipsorum referti sunt. Tanta ante ipsum conscripserant poetae,
tragici, comici, lirici, dialectici ac sophistae, ut taceam de phi-
losophia et liberalium artium preceptoribus3 rusticas quoque res,
agriculturam videlicet et architectonicam, suo iam tempore non
pauci in libris ediderant. Quanti sua aetate et post illum fuere
philosophi et poetae! Lege Tranquillum, lege Cornelium Nepo-
tem et alios quosdam gentiles de viris illustribus3 tanta esse
scripta intelliges, quae vix a quoquam studiosissimo legi pos-
sint. Ad nostros veniam christianae religionis philosophos,

1. Of. ep. 150 supra p. 250. 251.

